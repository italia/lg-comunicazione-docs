Glossario
=========

.. glossary::

   Advertising (ADV)
      insieme delle attività di comunicazione legate alla pubblicità a pagamento
      di un prodotto o servizio.

   Analytics
      in generale, insieme di dati che consentono di avere una analisi sui
      visitatori di un sito web.
      
   Benchmarking
      standard, punto di riferimento, metro di paragone. Fare benchmarking
      significa realizzare una analisi comparativa con chi realizza servizi o
      simili al quello che vuoi promuovere o che ha già implementato strategie
      di promozione simili a quella a cui stai lavorando.
      
   Beta test
      versione non definitiva, ma già testata, di un prodotto o servizio che
      viene messa a disposizione di un numero maggiore di utenti, il cui compito
      è quello di scovare quanti più bug, cioè errori, ci sono nel
      prodotto/servizio stesso e indicare cosa funziona bene, cosa no e cosa
      manca.

   Brand awareness
      identifica la notorietà di una marca, ovvero il suo grado di
      riconoscibilità presso gli utenti.

   Business manager
      la piattaforma Facebook gratuita che consente agli inserzionisti di
      integrare le iniziative di marketing su Facebook.

   Buyer personas
      archetipo, una rappresentazione semi-immaginaria dell’utente ideale,
      basata sulle ricerche di mercato e sui dati reali degli utenti esistenti.
      È utilizzato per profilare l’utente-tipo nelle sue caratteristiche
      personali, oltre che socio-demografiche e comportamentali.

   Chatbot
      un algoritmo d’Intelligenza artificiale che consente agli utenti di
      interagire via chat, senza l’intervento umano  (es. Messenger di
      Facebook).
 
   Citizen/Customer Relationship Management (CRM)
      l’insieme degli strumenti e delle procedure per la gestione dei rapporti
      con il cliente.

   Creative Hub
      contenitore online di Facebook che mette a disposizione un range di
      formati adv tra cui poter scegliere, per avere dei “provini” delle varie
      inserzioni da sponsorizzare.

   Customer care
      letteralmente "cura del cliente", riunisce tutte le attività di assistenza
      al cliente prima, dopo, e durante la fornitura del servizio. Si tratta di
      attività progettate per comprendere i bisogni dell’utente e migliorare il
      livello di soddisfazione.

   Customer journey
      il viaggio (journey) o il percorso che il cittadino/consumatore
      intraprende dal primo contatto fino alla fruizione o meno del servizio.

   DEM
      conosciuta anche come Direct E-Mailing, è l'attività pubblicitaria online
      basata sull'invio di un messaggio pubblicitario tramite email verso una
      lista di utenti selezionati e in target.
   
   Digital PR
      attività che consiste nella gestione dell’immagine online di un brand e la
      percezione che ne hanno il pubblico e gli influencer.

   Engagement
      grado di coinvolgimento che un determinato contenuto suscita negli utenti.

   Hashtag
      parola chiave (tag) preceduta da un “#”, utilizzata in alcuni servizi web
      e nei social network come aggregatore tematico per identificare un tema o
      un trend e renderne più facile la ricerca per gli utenti.

   Influencer/blogger
      persona di rilievo o blogger che, grazie al seguito online, è in
      condizione di influenzare i consumatori in ragione del loro   carisma e
      della loro autorevolezza.
   
   Landing page
      pagina web di atterraggio che l’utente raggiunge dopo aver cliccato su una
      pubblicità (Adwords, Facebook Ads, per esempio) o su un link specifico.

   Lista Twitter
      funzione di Twitter che consente di ordinare argomenti e gli utenti in
      base a criteri scelti come ad esempio interessi comuni, competenze, area
      geografica.

   Liste broadcast
      funzionalità che consente di spedire messaggi a diversi contatti
      contemporaneamente.

   Media mix
      l’utilizzo combinato di mezzi d’informazione nell'ambito di un piano di
      comunicazione.

   Media partner
      un insieme di media selezionati per dare visibilità reciproca ad eventi o
      iniziative.

   Medium
      piattaforma di pubblicazione online creata dal cofondatore di Twitter per
      la scrittura e condivisione di contenuti testuali e visivi senza
      limitazioni numeriche.

   Menzioni
      l’azione preceduta da una “@” che su Twitter consente di taggare un
      utente.

   Momento
      funzione di Twitter che serve per creare una raccolta di tweet già
      pubblicati su un tema o un evento, selezionati attraverso criteri
      temporali o tematici (ricerca tramite hashtag).

   Netiquette
      insieme di regole e buone pratiche che disciplinano il comportamento di un
      utente Internet nel rapportarsi agli altri utenti all’interno di ambienti
      web o social, come ad esempio forum, blog, social, mailing list, app di
      messaggistica.

   Ritorno sull'investimento (ROI)
      indica il profitto realizzato rispetto alla spesa sostenuta.

   Slide Share:
      servizio di LinkedIN che ospita presentazioni (Slide) che  gli utenti
      possono cercare in vari formati.

   SEM
      branca del digital marketing che si occupa di sviluppare e mantenere la
      visibilità dei siti web all’interno dei motori di ricerca.

   SEO
      è l’acronimo di Search Engine Optimization, un’attività che comprende
      tutte quelle tecniche utilizzate per migliorare il posizionamento di una
      determinata pagina web sui motori di ricerca.

   SMART
      è un metodo che si riferisce alla pianificazione di un processo di
      misurazione basato su 5 criteri specifici (Specific - Measurable -
      Attainable - Relevant - Time-Based) che aiutano l'azienda a valutare un
      determinato obiettivo e determinarne la sua fattibilità.

   Social Insight
      dashboard delle statistiche che ti consente di entrare in contatto con i
      tuoi fan e analizzare in modo approfondito queste interazioni.

   Social media policy
      l’insieme delle norme di comportamento, riguardante un’azienda o
      un’organizzazione, che si pone l’obiettivo di regolare una serie di
      aspetti legati ai social media (come Facebook, Twitter, LinkedIn), sia nei
      confronti dei dipendenti (interna), sia verso gli utenti che interagiscono
      con i canali ufficiali (esterna).

   Sentiment
      stato d’animo degli utenti rispetto ad un determinato argomento, prodotto
      o azienda.

   Trending topic
      nati con l’avvento di Twitter, sono gli argomenti (“topic”) di tendenza
      (“trending”) di cui si parla di più nell’arco di una giornata. Possono
      essere i temi più trattati, prodotti, servizi, eventi, iniziative, etc.

   Video tutorial
      video che illustra come utilizzare un determinato servizio o prodotto
      spiegandone le funzionalità e caratteristiche, facendo esempi pratici.

   Viral marketing
      tecnica di marketing non convenzionale che sfrutta la capacità
      comunicativa di pochi soggetti interessati per trasmettere un messaggio a
      un numero elevato di utenti finali fino a raggiungere un andamento
      esponenziale.
